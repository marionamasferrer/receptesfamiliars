---
title: 'Fricandó'
ref: fricando
image: true
time: 90
category: Cal Sord
tags: [carn, vedella]
ingredients:
  - name: carn de vedella (llata)
    amount: 1.2
    unit: kg
  - name: tomàquets
    amount: 5
    unit: 
  - name: cebes
    amount: 2
    unit: 
  - name: pastanaga
    amount: 1
    unit:
  - name: farina
    amount: 150
    unit: g
  - name: brou d'au o de carn
    amount: 500
    unit: ml
  - name: vi blanc
    amount: 100
    unit: ml
  - name: carretes seques (o altres bolets)
    amount: 100
    unit: g
  - name: farcell d'herbes
    amount: 1
    unit: 
  - name: oli d'oliva, sal i pebre
    amount: 
    unit: 
  - name: picada (all, ametlles i carquinyolis)
    amount: 
    unit: 
---

(Recepta per a 6 persones)

1. Poseu les carretes en remull en aigua freda durant unes 4 hores. 
2. Talleu la vedella a bistecs d'uns 40 grams cada un. Assaoneu-los amb sal i pebre, enfarineu-los i fregiu-los pels dos costats en una paella amb oli. Poseu-los en una cassola. 
3. Talleu les cebes i la pastanada en forma de bresa, i els tomàquets a grills. Coleu l'oli de la paella en què s'ha fregit la carn (si cal, afegiu-ne una mica més) i ofegueu les cebes i la pastanaga. Quan siguin rosses, incorporeu-hi els tomàquets i, tan bon punt s'hagin concentrat, aboqueu-hi el vi blanc i deixeu-lo reduir. Poseu-hi també el farcell d'herbes. 
4. Aboqueu-hi el brou i deixeu que vagi bullint a la paella durant uns 5 minuts perquè s'hi dilueixin les substàncies del fons de la paella. 
5. Tireu tot el contingut de la paella a la cassola de la carn, tapeu-la i deixeu-ho coure durant uns 45 minuts. Vigileu que el líquid cobreixi la carn. 
6. Mentrestant, traieu les carretes del remull, escorreu-les bé i salteu-les amb una mica d'oli. Reserveu-les. 
7. Passat aquest temps, retireu els bistecs un per un i reserveu-los. Passeu la salsa pel colador xinès, pressionant bé tots els ingredients perquè desprenguin tota la substància, i poseu-la al foc per escumar-la i desgreixar-la. 
8. Poseu novament la carn en aquesta salsa i afegiu-hi les carretes. Deixeu-ho coure uns 30 minuts més, fins que la carn sigui ben tova. 
9. Finalment, en els últims minuts de cocció, aboqueu-hi una micada de picada feta amb els alls, les ametlles i els carquinyolis, i diluïda amb una mica de salsa. Rectifiqueu-ho de sal i deixeu-ho coure uns 10 minuts més. 

---


